Efektīvākais programmēšanas paradigmas un valodas pāris
===
**Zinātniski pētnieciskais darbs programmēšanā**

**Darba autors**: Rīgas 64. vidusskolas 12. klases skolnieks Iaroslav Viazmitin

**Darba vadītājs**: Rīgas 64. vidusskolas programmēšanas skolotājs Edvards Bukovskis
<hr>
# Anotācija
Zinātniski pētniecisko darbu “Efektīvākais programmēšanas paradigmas un valodas pāris” izstrādāja Rīgas 64. vidusskolas 12.DIT klases skolnieks Iaroslav Viazmitin.

Zinātniski pētnieciskais darbs tika veikts ar mērķi izpētīt, kāds ir starp izplatītākiem programmēšanas valodām un paradigmām pāris, kas strādātu visefektīvāk, t.i., visātrāk.

Zinātniski pētnieciskajā darbā tiks veidotas kompleksās programmas dažādās programmēšanas valodās un dažādās programmēšanas paradigmās un tiks izvirzīts noteikts pāris, kas izpilda savu darbu visātrāk.

Atslēgas vārdi: efektivitāte, programmēšana, programmēšanas valoda, programmēšanas paradigma.
# Ievads
Mūsdienās programmatūru kods ne vienmēr ir efektīvs. Kopā ar programmēšanas vienkāršošanu, pateicoties *zero-coding* (*Zero-coding* – programmēšanas veids, kurā nav nepieciešamības rakstīt kodu programmai. Programmēšana notiek vizuāli, parasti ar secīgu bloku savienošanu.) un dažādiem papildus rīkiem, kuri ne vienmēr ir efektīvi, ja programmētājs tos lieto tikai dažreiz vai tur, kur būtu ieteicams lietot efektīvākus rīkus, programmatūrām var ciest izpildīšanas efektivitāte. Rezultātā lietotājs var saskarties ar to, ka programma ērtākai lietošanai var prasīt apjomīgākus datora resursus (jaudīgāku procesoru vai videokarti, ātrāku vai vairāk operatīvās atmiņas), kaut gan, ja to uzprogrammēt citā veidā, var sasniegt labākus koda efektivitātes rezultātus. Viens no variantiem, kā varētu šo situāciju uzlabot ir veidot programmu tādā veidā, lai tā izpildītos labāk.
## Pētījuma mērķis
Mērķis: dot atbildi uz jautājumu “Kāds ir visefektīvākais programmēšanas valodas un paradigmas pāris?” vai “Kādu programmēšanas valodas un paradigmas pāri būtu ieteicams lietot?”, ņemot vērā visus iegūtus datus pētījuma gaitā.
## Pētījuma uzdevumi
1. Apkopot informāciju izplatītākām programmēšanas valodām un paradigmām;
2. Izstrādāt sarežģītu programmu, kuru varētu uzprogrammēt visās valodu un paradigmu kombinācijās;
3. Pielāgot programmu katram pārim (kombinācijai);
4. Vairākkārt palaist programmas un aprēķināt vidējo izpildes laiku;
5. Apkopot datus par katru kombināciju un iegūt visefektīvāko pāri.
## Pētījumā izmantotās metodes
* Publisko elektronisko informācijas avotu analīze;
* Koda izstrāde.
## Hipotēze
Efektīvākais pāris būs viens no trīm izplatītākajām programmēšanas valodām un paradigmām.
# Teorija
## Programmēšanas paradigmas
Programmēšanas paradigmas ir veids, kā standartizēti rakstīt kodu, lai tas būtu saprotamāks citiem programmētājiem. Programmēšanas paradigmas tiek pielietotas tad, ja ir liels kods, kuru ir jāsakārto. Kodā var būt daudz darbību un mainīgo, tāpēc nesagatavots cilvēks var apjūkt kodā, ja tas nebūs sakārtots, lai programmētājiem būtu vienkāršāk to uztvert. Programmēšanas paradigmu lietošana arī var palīdzēt koda dokumentācijas sastādīšanā.

Kopumā ir sastopamas sekojošas programmēšanas paradigmas:
* imperatīvā,
* deklaratīvā,
* funkcionālā,
* objektorientētā.
### Imperatīvā programmēšanas paradigma
Imperatīvā programmēšanas paradigma apraksta soļus, kurus ir jāizdara, lai iegūt beiga rezultātu vai veiksmīgi izpildīt darbību. Šādā programmēšanā paradigmā tiek veidots fokuss uz tā, lai aprakstīt darbības.

Turpmāk uz attēliem tiks rādīts kods esošā paradigmā, kas no dotajiem skaitļiem massīvā aprēķinās to pāru skaitļu kvadrātu summu.

### Deklaratīvā programmēšanas paradigma
Deklaratīvā programmēšanas paradigma apraksta pašu rezultātu jeb to, kā to iegūt. Kods var sastāvēt no tām pašām darbībām, no kurām sastāvētu tāds pats kods imperatīvā programmēšanas paradigmā, bet tas tiks pierakstīts citā formātā.
### Funkcionālā programmēšanas paradigma
Funkcionālā programmēšanas paradigma strādā ar programmētāja deklarētajām funkcijām. Programmētājs ar tām operē un veido nepieciešamu kodu. Funkciju lietošana var paātrināt darbības, ja tās tiek lietotas kodā vairākkārt un aizņem daudz atmiņas, bet pašas pavisam vai gandrīz neatšķiras.
### Objektorientētā programmēšanas paradigma
Objektorientētā programmēšanas paradigma organizē programmatūru ar objektiem, kuros ietilpst vērtības un darbības metožu veidā. Šāda programmēšana noder, piemēram, spēļu izstrādē, ja spēlē ir varonis un tā datus un darbības (piemēram, veselības līmenis, pārvietošanās u.c.) ir jāapraksta, kas ir visērtāk darāms ar objektiem.
